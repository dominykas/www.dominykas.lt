---
published: 2008-06-08T23:13:04+00:00
tags: google, seo, it-tinklo-kurimas
---

# SEO: teksto šviežumo įtaka

<p>Šiandien sprendžiau vieną problemėlę (IE6 su JS keičiant <code>&lt;iframe&gt;.src</code> nieko nevyksta). Be abejo, vietoj to, kad naudotis savo galva, visų pirma išnaršiau Google rezultatus šita tema. Paskutiniu metu vis dažniau pastebiu, kad <strong>Google pateikiami rezultatai mane vis rečiau patenkinta</strong> iš pirmo karto, pirmame puslapyje. Šiuo atveju, turėjau labai stiprią nuojautą, kad man rodomi naujesni rezultatai, o senesni paslepiami.<br>
<span id="more-64"></span><br>
Be abejo, ta nuojauta yra paremta kita nuojauta – nejaugi nuo 2002-2003 metų, kai IE6 tapo populiariausia naršykle, niekam nereikėjo pakeisti <code>&lt;iframe&gt;</code> turinio naudojantis JavaScript? Nejaugi tokia įdomi “klaida” gali būti nepastebėta iki šiemet? <strong>Pirmieji Google SERP rezultatai buvo įrašai sukurti šiemet ar pernai</strong>. Tuo tarpu nei viename iš jų nebuvo “teisingo” problemos sprendimo – visi puikiai veikė po Firefox ar IE7, tačiau kuo toliau, tuo mažiau žmonių rūpinasi IE6 palaikymu. Natūrali tendencija – atsidarius naujesnes svetaines su IE5.x (ypač Mac) galima pamatyti labai įdomių grožybių, nors šios naršyklės “baigė galioti” vos prieš 2-4 metus.</p>
<p>Grįžtant prie temos, manau, kad <strong>Google arba a) pervertina naujų įrašų vertę b) neįvertina interneto augimo greičio</strong> savo algoritmuose. Pirmasis variantas paremtas prezumpcija, kad “naujesnis = geresnis” (<i>think</i>: pirmieji 9 bandymai išspręsti problemą buvo nesėkmingi, o dešimtas pavyko). Antrasis variantas yra kiek paprasčiau paaiškinamas – jeigu prieš 5 metus egzistavo problema, ir į jos sprendimą pateikė nuorodas 10 žmonių, tai prieš metus į tos pačios problemos sprendimą turbūt atkreipė dėmesį 100 žmonių, nes paprasčiausiai su ja susidurta 10 kartų daugiau – t.y. viskas tik dėl PageRank.</p>
<p>Išvada gana paprasta. Kartais aš nerašau savo blog’e dėl to, kad kažkas apie tai jau rašė – nesinori kartotis, taip pat nesinori atrodyti tokiu, kur bando kažkam plauti smegenis kažko kalimu į galvą (nors reikėtų…) Tačiau tas, kas parašė paskutinis amžinai aktualiomis temomis, visada bus teisesnis! Bent jau Google akyse. <strong>Kartotis, matyt, nėra taip jau blogai</strong>.</p>
<p><strong>PS. IFRAME problemos sprendimas</strong>. Kam naudoti <code>onclick</code> ir bandyti pakeisti <code>iframe.src</code>, jeigu galima sukurti <code>&lt;a href="???"&gt;</code> ir viso to išvengti? <a href="http://thedailywtf.com/">The Daily WTF</a> verta problema. <strong>Savo galvą naudoti kartais geriau negu Google!</strong></p>