# Sun Microsystems nusipirko MySQL AB

<p>Nukrito naujiena iš dangaus. Netgi šokiravo! Ne kaina (1 milijardas JAV dolerių) – bet pati idėja. Sun be abejo daug duoda atviro kodo judėjimui, jau vien Java ką reiškia – lygiai taip pat ir MySQL. Sakyčiau daug šansų progresui (ilgu laikotarpiu)! Ir truputėlį rimtesnė konkurencija Oracle.<br>
<span id="more-26"></span><br>
Kita vertus, nepaisant to, kad Java yra puiki kalba, nuostabus įrankis ir šiaip per daug skųstis negalima – ji tuo pačiu yra labiausiai išpūstas burbulas, tiek reputacijos (programuok Java – būk turtingas), tiek technine prasme (bloatware). Tikiuosi taip nenutiks su MySQL, kuri (turbūt) yra lyderė tarp duomenų bazių valdymo sistemų (be abejo ir dėl PHP populiarumo). <em>Grasinimas</em>: jeigu pastebėsiu, kad MySQL tampa “sunkiau” prieinamas (paprastam žmogui) – migruosiu į SQLite!</p>
<p>Kitas klausimas – ką apie savo naujus darbdavius galvoja <a href="http://dammit.lt/">Dammit’as</a> ir <a href="http://rimantas.com/">Rimantas</a>?</p>
<p>(<a href="http://blog.iweb.ca/en/2008/01/sun-microsystems-acquires-mysql-ab/675.html">via iWeb</a>)</p>