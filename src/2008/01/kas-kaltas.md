---
published: 2008-01-05T18:30:45+00:00
tags: the-inmates-are-running-the-asylum, usability, it-filosofija
---

# Kas kaltas?

<p>Šiuo metu skaitau Alan’o Cooper’io “<a href="http://www.cooper.com/insights/books/#inmates">The Inmates Are Running The Asylum</a>“. Knyga tiek gera, kad kartais norisi verkti. Kartu ji yra ir žiauri, ypač programuotojų atžvilgiu. Nesiginčyju – programuotojams nederėtų kurti interfeisų bei dizainų. Jiems nederėtų ir verslo valdyti. Kiekvienas žmogus turėtų daryti tai ką geriausiai sugeba ir išmano – o kitas sritis užleisti jų profesionalams. Tačiau vistik – kas kaltas, kad pasaulyje šiuo metu yra tiek daug nepatogios programinės įrangos ar šiaip technikos prietaisų?<br>
<span id="more-23"></span></p>
<ul>
<li><strong>Programuotojas</strong>, kurio mąstysena yra logiška, kompiuteris jam draugas, o normalūs žmonės jam tėra prastai veikiantys klaidingi skaičiavimo aparatai;</li>
<li><strong>Buhalterių profsąjunga</strong>, kuri tyliai su kartėliu stengiasi prisitaikyti ir išmokti elgtis su velnio mašina, vietoj to, kad eiti į gatves ir protestuoti;</li>
<li><strong>Jaunimas</strong>, kuris apsimeta, kad technologijos yra kūl, viską galima išmokti ir viską privalu naudoti;</li>
<li><strong>Projektų vadovas</strong>, kuris pasakė, kad laiko žaidimams nėra – reikia produktą užbaigti greitai ir paleisti į rinką, kol konkurentai to nepadarė, o vartotojai to nepasigedo;</li>
<li><strong>Finansų direktorius</strong>, kuris pasakė – dizainui, vartotojų elgsenos tyrimams ir konsultacijoms pinigų šių metų biudžete akcininkai nepaliko. Tik naujam finansų direktoriaus automobiliui;</li>
<li><strong>Verslininkas (<i>enterpreneur</i>)</strong>, kuris teturi vieną tikslą – uždirbti visus pinigus, bei padaryti tai vakar. Be ideologijos, be filosofijos, be sąžinės, be stabdžių;</li>
<li>Landsbergis.</li>
</ul>
<p>Faktai ir nesėkmės receptas ganėtinai aiškūs – tačiau kieno galvos turėtų ristis dėl to, kad <strong>99% programinės įrangos niekada neišlaikys “mamos testo”</strong>? Jeigu ryšitės atsakyti į klausimą ir palikti komentarą, prašau, paminėkite ir savo profesiją.</p>