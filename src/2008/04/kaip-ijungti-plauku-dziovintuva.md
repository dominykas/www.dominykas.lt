# Kaip įjungti plaukų džiovintuvą?

<p>Praėjusią savaitę teko praleisti lėktuvuose ir viešbučiuose – turėjau progos pastebėti daug naujų dalykų, bei turėjau nelaimės išmokti jais visais naudotis. Vienas iš jų – šis plaukų džiovintuvas:</p>
<div style="text-align:center;"><a href="https://www.dominykas.lt/attachments/2008/04/plauku-dziovintuvas.html" rel="attachment wp-att-54" title="Kaip jį įjungti? Vien šioje nuotraukoje matosi 2 jungikliai ir viena naudojama rozetė &#8211; galimos 8 pozicijos. Ir tai dar ne viskas&#8230;"><img src="https://www.dominykas.lt/uploads/2008/04/fenas-1.jpg" alt="Kaip jį įjungti? Vien šioje nuotraukoje matosi 2 jungikliai ir viena naudojama rozetė &#8211; galimos 8 pozicijos. Ir tai dar ne viskas&#8230;"></a></div>
<p><span id="more-55"></span><br>
Dar net nepaėmus jo į rankas matome du jungiklius (plius rozetė), kas suteikiama aštuonias galimas pozicijas. Ir tik vienoje jų džiovintuvas veiks. Beje, kaip manote ką reiškia raudonas mygtukas – ar “STOP” ar “ON”? Džiaugsmai čia nesibaigia:</p>
<div style="text-align:center;"><a href="https://www.dominykas.lt/attachments/2008/04/plauku-dziovintuvas-stiprumo-pasirinkimas.html" rel="attachment wp-att-56" title="Plaukų džiovintuvas - stiprumo pasirinkimas"><img src="https://www.dominykas.lt/uploads/2008/04/fenas-2.jpg" alt="Plaukų džiovintuvas - stiprumo pasirinkimas"></a></div>
<p>Ten kur būčiau įpratęs rasti “On/Off” jungiklį yra tik stiprumo reguliatorius, kurio stumdymas tikrai neįjungia džiovintuvo. Aukščiau parodyti jungikliai taipogi neįjungia. Kame bėda?</p>
<div style="text-align:center;"><a href="https://www.dominykas.lt/attachments/2008/04/plauku-dziovintuvas-sienoje-pasislepe-mygtukai.html" rel="attachment wp-att-57" title="Plaukų džiovintuvas - sienoje pasislėpę mygtukai"><img src="https://www.dominykas.lt/uploads/2008/04/fenas-3.jpg" alt="Plaukų džiovintuvas - sienoje pasislėpę mygtukai"></a></div>
<p>Pasirodo pagrindinis, tikrasis įjungimas yra paslėptas sienoje! Tiesa, po žaidimo ankstesniais dviejais jungikliais dar teko surasti kaip turi būti suspausti ir jie – bendras pozicijų skaičius yra jau 16 (veikia vis dar tik viena).</p>
<h2>Pamoka</h2>
<p>Geri viešbučiai giriasi, kad sukuria savijautą kaip namie – šis fenas yra toli gražu nepanašus į tą kurį turiu. Vietoj atsipalaidavimo teko patirti stresą ir jausmą, kad esu visiškas kvailys. Nemanau, kad taip nutiko man vieninteliam iš visų viešbučio klientų.</p>
<p>Elementari <a href="http://images.google.com/images?q=blow+dryer">Google paieška</a> atskleidžia, kad didžioji dalis fenų turi daugiausiai du jungiklius – nors netgi tam aš nepritarčiau. Nežinau kaip moterims, bet man užtenka trijų pozicijų (vietoje 16 įjungimui * 3 stiprumui = 48 viso) – išjungta, silpnai, stipriai. Tam įgyvendinti užtenka vieno jungiklio, o intuityvumas ir aiškumas visiškai nenukenčia.</p>
<p>Beje, jei kalbėti apie šį konkretų džiovintuvą, tai jam esant “Hi” pozicijoje, iškilimas rodo ne į poziciją, bet į patį jungiklį, kas dar kartą iškrenta iš bendro dizaino. Esu įsitikinęs, kad skirtingi gamintojai skirtingai suvokia stipriausią ir vidutinę pozicijas – ar ne paprasčiau būtų tiesiog ant feno įdėti vieną sukiojamą ratuką, panašų į automobilinės magnetolos garso reguliatorių, kuris tuo pačiu ją ir įjungia? Negana to, stacionarus fenas turėtų būti prijungtas prie elektros tiesiai iš sienos – be papildomo laido (ir netvarkos!) į rozetę.</p>