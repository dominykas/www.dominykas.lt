# Nepatogumo kaina

<p>Šiandien vienoje svetainėje radau tokią (lengvai nuspėjamą) žinutę:</p>
<blockquote><p>gal kas nors žinot kažką tokio ? kokį puslapį, kur gali vesti užrašus sau, keltis nuotraukas, gal ten šiaip kažką pasidėliot kaip tau patogiau, bet tokį grynai privatų, su prisijungimu ir t.t. ? žinau ten bitėplius yra,bla bla,ir t.t., bet ten baisiai nepatogu.</p>
</blockquote>
<p>O Jacob Nielsen svetainėje radau tokią (seniai žinomą) mintį:</p>
<blockquote><p>My guess is that, by adding more information, the site could sell at least 5 times as many tickets to non-fans. In studying the ROI of usability improvements, we sometimes find a sales increase of <a href="http://www.useit.com/alertbox/bad-design.html">1,000% or more</a>.</p>
</blockquote>
<p>Iš asmeninės patirties dabartinėje darbovietėje, kol kas atrodo, kad kai paleisime visus pakeitimus į viešumą, registracijos (conversion) skaičiai turėtų padidėti maždaug 30-50%. Be abejo, tai ne visai į naudą, nes padidės atmetamų registracijų (nenaudingo darbo telefonu) kiekis, bet jeigu išsilaikys maždaug panašūs mokančių/nemokančių vartotojų vidurkiai – įmonės pajamos padidės 10-20%.</p>
<p>Betikslis įrašas-priminimas visiems, kad patogumas <i>does matter</i>. Štai Bitei Plius jo nebuvimas kainuoja <strong>mažiausiai</strong> vieną vartotoją – kiek jis kainuoja jums?</p>