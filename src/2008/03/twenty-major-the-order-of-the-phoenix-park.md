---
published: 2008-03-25T20:05:50+00:00
tags: humoras, knygos, realybe-airija
---

# Twenty Major – The Order of the Phoenix Park

<p>Nusipirkau <a href="http://www.amazon.co.uk/Order-of-the-Phoenix-Park/dp/0340952873">šitą knygą</a>, perskaičiau ir šiek tiek nusivyliau, tad galvojau nieko nerašyti apie ją. <a href="http://twentymajor.net/">Twenty Major</a> man iš esmės patinka, todėl nesinorėjo per daug jo kritikuoti už klystkelius, tačiau perskaitęs <a href="http://twentymajor.net/2008/03/25/i-was-just-thinking/">paskutinį jo blog’o įrašą tarptautine tema</a> ir garsiai nusikvatojęs persigalvojau.<br>
<span id="more-46"></span></p>
<h2>Kas?</h2>
<p>Twenty Major yra toks žmogus, kuris gyvena kažkur pietiniame Dubline, mėgsta laiką leisti Ron’s pube ir gerti Guinessą. Jis rašo blogą, kuriame gausu juodojo politinio ir nepolitinio humoro, keiksmažodžių ir nuostabiai gilių įžvalgų. Visas jo blog’as gana stipriai primenta South Parką, o pats autorius visai pelnytai tris kartus iš eilės nugalėjo Airijos blogerių apdovanojimus. Tai va, tas žmogus kažkokiu būdu sugebėjo įtikinti leidėjus, kad jis gali parašyti ir knygą…</p>
<h2>Ką?</h2>
<p>…kuri pasakoja istoriją, apie jo draugo, muzikos įrašų parduotuvės savininko, nužudymą ir jo priežastis (kurios be abejo yra konspiracija ir bandymas užkariauti pasaulį). Kaip ir blog’e, knygoje netrūksta smagaus absurdo, kelyje pastoviai pasitaiko personažai-imigrantai (paminėti ir lietuviai) bei šiaip atsispindi tikrasis gyvenimas Dubline, su visais jo “pasididžiavimais” ir padugnėmis. Tikrai nuoširdžiai kvatojausi beskaitydamas kai kurias vietas, tačiau…</p>
<h2>Ar?</h2>
<p>…perskaičius maždaug trečdalį pasidarė beprotiškai nuobodu – be abejo, norėjosi pabaigti ir įsitikinti kokiu būdu gauja draugų nugali piktuosius genijus, kurie primena Dr. Evil, tačiau bendrai paėmus, nepaisant konspiracijos dydžio ir absurdiškumo, pagrindinė istorija yra visiškas mėšlas. Kita vertus, turbūt kitko ir nereikėjo tikėtis? Liūdniausia, kad negyvenant Airijoje, šią knygą suprasti turbūt būtų per sunku. O gaila – autorius tikrai moka dėlioti žodžius ir sekti pasakas, bei yra vertas tarptautinio pripažinimo. Įdomu, kada atsiras kas nors panašaus Lietuvos blogosferoje?</p>