# Vista ar XP?

<p>Naktim nemiegu ir griebia nervas – nusipirkau naują kompiuterį ir jis atkeliavo su Vista Ultimate. Kiek supratau, <a href="http://www.computerworld.com/action/article.do?command=viewArticleBasic&amp;articleId=9040318">turiu galimybę nemokamai pasikeisti</a> ją į Windows XP Pro. Be abejo, jau įsidiegiau Ubuntu, bet kaip dirbantis su interneto svetainėmis – privalau turėti IE kopiją (ar netgi greičiau – <a href="http://www.microsoft.com/downloads/details.aspx?FamilyId=21EABB90-958F-4B64-B5F1-73D0A413C8EF&amp;displaylang=en">visas jų</a>), taigi galutinai į Linuxą permigruoti negaliu. Ir iš to kyla šlykšti dilema…<br>
<span id="more-44"></span><br>
Kaip žmogus dirbantis su IT, turėčiau nebijoti ir netgi mėgti naujas technologijas. Netgi turbūt turėjau migruoti į Vistą vos tik ji pasirodė. Tačiau visi puikiai žino, kad tai nėra pati geriausia OS pasaulyje – ir tiesą pasakius naudodamasis Vista nejaučiu, kad naudojuosi <em>savo</em> kompiuteriu – jausmas, kurį galiu palyginti tik su tuo, kai einu į tuoletą pas ką nors svečiuose. Blogiausia dalis – nesijaučiu, kad esu <i>in control</i> ir užtrunku begalę laiko surasti dalykus, kuriuos XP surasdavau užsimerkęs.</p>
<p>Pagrindinis mano klausimas turbūt yra toks: kai pasirodė Windows ME, pasilikau su Windows 98 kol išėjo Windows 2000 – ir nesuklydau. Ar po Windows Vista [kada nors] pasirodys Windows OS, kuri bus geresnė už XP, tačiau ne tokia įkyri kaip Vista? Laukti tos “naujos geresnės” ateities, ar pratintis prie šlykščios dabarties, išmetant nuostabią praeitį, nes geriau jau nebebus?</p>