# Noriu blog’o adresų struktūros

<p>Apsisprendus, kas yra <a href="https://www.dominykas.lt/2007/12/noriu-padorios-adresu-strukturos.html">geras adresas</a> ir kokias <a href="https://www.dominykas.lt/2007/12/noriu-pastovios-adresu-ir-turinio-strukturos.html">papildomas savybes</a> jis privalo turėti, galima kalbėti konkrečiau apie blog’o struktūrą. Kadangi WordPress šiuo metu yra bene populiauriasia bloginimo platforma – modeliuosiu daugiau mažiau pagal jos galimybes. Na galų gale juk ir pats ja naudojuosi. Galbūt laikinai – kol turėsiu laiko paieškoti ar sukurti geresnį sprendimą.</p>
<p><span id="more-8"></span></p>
<h2>Turinio nuorodos</h2>
<p>Atsižvelgiant į tai, kas yra “blog’as”, manau galima drąsiai pasakyti, kad vienintelis <strong>tikras turinys</strong> jame yra patys <strong>įrašai</strong>. Atsižvelgiant į tai, kad blog’as yra chronologinis daiktas – įrašus ir derėtų tvarkyti pagal datą. Šiuo požiūriu sutinku su didžiąja dalimi blog’erių, kurie taip ir daro. Jeigu įrašus dėlioti į folderius pagal kategoriją – gausime per ilgus ir nepatogius adresus, bei prarasime blog’o prasmę laike. Mano įrašai gulės adresu <code>/YYYY/MM/iraso-pavadinimas.html</code></p>
<p>WordPress turi dar kelis turinio objektų tipus – tai <i>pages</i> ir <i>attachments</i>. Dėl paprastų puslapių galvos daug sukti turbūt nereikia – <code>/puslapis.html</code> ir <code>/puslapis/subpuslapis.html</code> bus pakankama ir struktūriška. Dėl prisegtų failų (ir paveiksliukų) šiek tiek teko padvejoti. Prisegtų failų (paveiksliukų) adresas mano nuomone turi parodyti kuriam įrašui priklauso pats failas, tačiau žvelgiant tolyn – turi būti ir saugiai panaudojamas ateityje. Kadangi neketinu daug tuo naudotis – manau pasirinksiu paprastą įšeiti, kad virtualiai jie gulėtų <code>/attachments/</code> direktorijoje, su subfolderiais pagal datą. ImageShack ir panašiomis tarnybomis neketinu naudotis – mano turinys, mano kontrolė, o srauto ir apkrovimo problemas galima išspręsti kitais būdais. Ir šiaip – artimu metu neplanuoju patirti Slashdot efekto ;)</p>
<h2>Archyvų, sąvadų ir rodyklių nuorodos</h2>
<p>WordPress suteikia gana daug įvairių turinio pjūvių. Ar jų visų tikrai reikia? Kiek iš jų galima atsisakyti ir palikti “dinamiškai paieškai”? Kiekvieno blog’o specifika matyt pateiktų savo atsakymus. Mano asmeniniam blog’ui toli gražu nereikalingas filtravimas pagal autorių – taigi ir pastovios nuorodos į jį nebus. Pastovias rodykles norėčiau turėti tik metams, mėnesiams, kategorijoms ir tagams.</p>
<p>Metų rodyklė kuo puikiausiai telpa <code>/YYYY/</code>, analogiškai ir mėnesinė. Kategorijos ir tag’ai turėtų atsirasti <code>/categories/pavadinimas.html</code> puslapyje, kuriame būtų rodomi keli paskutiniai įrašai, o toliau <code>/categories/pavadinimas.YYYYMM.html</code> leistų naršymą/puslapiavimą laike. Visos <strong>kitos pjūvių kombinacijos</strong> turėtų keliauti į paiešką ir <strong>nepakliūti paieškoms robotams</strong>.</p>
<h2>Failų išplėtimai, feed’ai ir viskas</h2>
<p style="text-align:center;"><a href="https://www.dominykas.lt/attachments/2007/12/url-struktura-blogo-irasams.html" rel="attachment wp-att-9" title="URL struktūra blog’o įrašams"><img src="https://www.dominykas.lt/uploads/2007/12/structure.png" alt="URL struktūra blog’o įrašams" border="0/"></a></p>
<p>WordPress idėja naudoti <code>/feed/</code> ir <code>/feed/atom/</code> priedėlius prie bet kokio adreso mane tiesą pasakius vimdo. Negražu man taip. Juk feed’as – tai tas pats <strong>turinys, tik kita forma</strong>. Todėl visur kur aukščiau paminėjau <code>.html</code> reikėtų galimybės tiesiog pakeisti į <code>.rss.xml</code> – ir problema išspręsta. Analogiškai ir su trackback adresu (kuris beje turėtų vėlgi nerūpėti paieškos robotams) – tiesiog pakeičiam <code>.html</code> į <code>.trackback</code> prie įrašų (ir kitų <i>komentuoj-abilių</i> objektų).</p>
<p>Tiek to džiaugsmo, tiek tų problemų. Beje, jau susidėliojęs visą logiką sau, pastebėjau, kad labai panašų principą naudoja <a href="http://www.blogger.com/">Blogger</a> – o Google žino ką daro. Toliau: suformuluojam galutinę užduotį ir rašom WordPress pluginą, kad pasiekti šiuos tikslus.</p>
<h2>Papildomam skaitymui</h2>
<p>Nors didžiąją dalį to ką parašiau apie URL parėmiau savo patirtimi, yra keletas resursų, kurie praplečia akiratį ir kuriuos dera suvokti, net jeigu ir atrodo, kad viskas aišku.</p>
<ul>
<li><a href="http://www.mattcutts.com/blog/seo-glossary-url-definitions/">Talk like a Googler: parts of a url</a>, Matt Cutts. Bet kuris web kūrėjas privalo tiksliai suvokti tai kas ten rašoma ir naudoti tuos terminus – net jeigu atrodo, kad viską žinai, atsišviežinti žinias derėtų.</li>
<li><a href="http://en.wikipedia.org/wiki/Uniform_Resource_Identifier">Uniform Resource Identifier</a>, Wikipedia. Svarbiausia dalis – suvokti kuo skiriasi URI ir URL: URL yra URI, kuris papildomai parodo ir būdą kaip pasiekti identifikuotą resursą.</li>
<li><a href="http://en.wikipedia.org/wiki/URL_normalization">URL normalization</a>, Wikipedia. Truputis beletristikos apie adresų kanonizavimą.</li>
<li><a href="http://en.wikipedia.org/wiki/URL_redirection">URL redirection</a>, Wikipedia. Dar truputis beletristikos apie adresus.</li>
<li><a href="http://en.wikipedia.org/wiki/Extensible_Resource_Identifier">Extensible Resource Identifier</a>, Wikipedia. Nauja URI karta. Tiuzyro, tskant.</li>
</ul>