# Atiduodu 50 eurų AdWords

<p>Taip jau nutiko, kad gyvenu Airijoje, o Google sugalvojo padaryti fantastišką promo, ir panašu, kad visiems Airijos ir Didžiosios Britanijos Analytics vartotojams padovanojo 100 eurų be įsipareigojimų. 50 jų ketinu panaudoti savo Piktiems Kėslams, o likusiems skelbiu konkursą, nes, na, taip įdomiau, o ir Piktų Kėslų ne tiek ir daug.<br>
<span id="more-93"></span></p>
<h2>Taisyklės</h2>
<ol>
<li>Jūs arba rašot komentarą čia, arba rašot blog’ą (tik įsitikinkit, kad atėjo trackbackas, ar palikit komentarą – aš ne Džiugas – visos LT blogosferos neskaitau).</li>
<li>Sėkmingas pretendentas turėtų papasakoti:
<ol>
<li>Kokiam projektui reikalinga reklama (d’oh)</li>
<li>Kodėl tam projektui reikalinga reklama</li>
<li>Ką tas projektas darys su papildomu lankytoju srautu</li>
<li>Kaip projektas įvertins reklamos sėkmę</li>
</ol>
</li>
<li>Labai sėkmingas pretendentas taipogi galėtų papasakoti (jei drovisi – privačiai į hello prie dominykas taškas com):
<ol>
<li>Apie savo realius “konkurentus”</li>
<li>Apie raktažodžius</li>
<li>Apie landing puslapius</li>
<li>Apie dabartinę lankytojų statistiką</li>
<li>Apie tikslinę auditoriją</li>
</ol>
</li>
<li>Laimėtojas privalo sutikti su šiom sąlygom:
<ol>
<li>AdWords kampaniją valdysiu aš, per savo vartotoją</li>
<li>Aš turėsiu priėjimą prie visos statistikos (ar tai būtų Analytics, ar jei naudojat kokią kitą sistemą)</li>
<li>Visą projekto vertinimą (įskaitant kritiką) aš galiu paskelbti (o galiu ir nepaskelbti) čia, viešai</li>
<li>Kai būsiu Lietuvoje – nueisim alaus ar tai arbatos</li>
</ol>
</li>
<li>Reklamuojamas projektas jau turi būti pasiekiamas viešumoje – būsimos kampanijos vėliausia pabaigos data – už trijų mėnesių. Projektas taipogi turėtų būti realistiškas ir naudingas.</li>
<li>Už visa tai aš neimsiu jokio atlygio.
<ul>
<li>Jeigu jūsų projektas komercinis – tuo geriau jums – komerciniai projektai varžosi lygiomis teisėmis! Aš vistiek neimsiu atlygio.</li>
</ul>
</li>
<li>Visi kas nelaimės 50 eurų, vistiek yra laimėtojai, nes prie komentarų, o gal vėliau ir atskiru įrašu, bus sudėtos nuorodos į jų projektus. Galutinis sprendimas kam padovanosiu šiuos pinigus yra mano ir jokių pretenzijų nepriimu.</li>
<li>Sprendimą aš priimsiu birželio 29 vakare – jei nespėsit – patys kalti.</li>
</ol>
<p><del style="color:#999;"><strong>Pastaba.</strong> Google taisyklėse parašyta: “The promotional credit is non-transferable and may not be sold or bartered.” Parašiau jiems emeilą, ar galiu daryti taip, kaip čia viską išdėsčiau. <em>Neigiamo atsakymo atveju <strong>konkursas vistiek įvyks, o nugalėtojas gaus 50 eurų AdWords</strong></em> iš mano kišenės, o Piktiems Kėslams sunaudosiu visą voucherį. Tiesa, gali nutikti taip, kad jūsų kampaniją gali tekti pradėti jau po to, kai išleisiu tuos 100 eurų.</del> Gavau Google atsakymą:</p>
<blockquote><p>You can advertise third-party website through your account but you’ll have to abide by the AdWords advertising policies mentioned at: <a href="https://adwords.google.com/support/bin/static.py?page=guidelines.cs#links">https://adwords.google.com/support/bin/static.py?page=guidelines.cs#links</a></p>
</blockquote>
<h2>Pavyzdys</h2>
<p>Potencialus nugalėtojas, galėtų parašyti ką nors tokio:</p>
<blockquote><p>Sveikas Dominykai, aš esu Vardenis Pavardenis ir turiu projektą VažiuojamSuDviračiu.lt Projekto tikslas yra skatinti “žalesnį” miestą. Rugpjūčio pabaigoje su draugais organizuojame žygį, ir ieškome kuo daugiau jo dalyvių bei rėmėjų. Žygio pasiruošimo metu rašome blog’ą, taip pat kalbiname visuomenines organizacijas. Papildomi 50 eurų galėtų suteikti mums apie 500 papildomų lankytojų. Jeigu bent keli iš jų bus atsidavę gamtos mylėtojai – daug didesnis efektas bus tai, kad jie ne tik dalyvaus, bet galbūt ir pritrauks savo draugų, bei padės skleisti žodį plačiau.</p>
</blockquote>
<p>Sakyčiau paprasta?</p>
<p>PS baisiausia dalis rašant tokį įrašą yra tai, kad atsiliepimų taip ir nesulauksiu.</p>