# URL magija: kodėl spemas atrodo kaip spemas?

<p>Šiandien didžiąją dalį dienos praleidau visaip laužydamas <a href="http://www.google.com/coop/cse/">Google Custom Search Engine</a>. Viskas būtų labai paprasta – naudojam <a href="http://code.google.com/apis/ajaxsearch/documentation/reference.html#_intro_fonje">AJAX Search API</a>, užkraunam JSONą (kai ateis laikas – <a href="http://www.google.com/coop/docs/cse/resultsxml.html">XML</a>), pagražinam ir išspjaunam viską į šabloną. Tačiau atsirado problema – <strong>paieškos rezultatų puslapis atrodė kaip spemas</strong> – žinot tuos tuščius domeinus, kuriuose nėra nieko išskyrus reklamą?<br>
<span id="more-72"></span></p>
<p style="text-align:center;"><a href="https://www.dominykas.lt/attachments/2009/01/google-paieska-rezultatai-kaip-spemas.html" rel="attachment wp-att-73" title="Google paieška - rezultatai kaip spemas"><img src="https://www.dominykas.lt/uploads/2009/01/rezultatai-spemas.png" alt="Google paieška - rezultatai kaip spemas"></a></p>
<p>Keičiau išdėstymą, šriftus, <i>boldus</i>, <i>italikus</i>, paišiau linijas, siaurinau, platinau, didinau tuščią vietą ir mažinau. Niekas nepadėjo – rezultatai vis atrodė kaip kalnas reklamos. Kodėl? Prie API dokumentacijos yra pateiktas pavyzdys, kuriame kiekvienam rezultatai yra pateiktas maždaug toks kodas: <code>visibleUrl: "www.d-b.lt"</code> ir aš jį be abejo panaudojau.</p>
<h2>Nebe spemas</h2>
<p>Tačiau kas gunasi jeigu to pavyzdžio neklausome?</p>
<p style="text-align:center;"><a href="https://www.dominykas.lt/attachments/2009/01/apkarpyti-google-paieskos-rezultatai-nebe-spemas.html" rel="attachment wp-att-74" title="Apkarpyti Google paieškos rezultatai - nebe spemas!"><img src="https://www.dominykas.lt/uploads/2009/01/rezultatai-ok.png" alt="Apkarpyti Google paieškos rezultatai - nebe spemas!"></a></p>
<p>Galbūt aš esu beprotiškai neteisus ir man paieškos langai per giliai įaugę į smegenis, tačiau laikui bėgant išsivystė instinktas – jeigu adrese pateikiamas tik domeino vardas – tai yra reklama. Jeigu adresas pateikiamas pilnas – tai yra galbūt visai nebloga svetainė. Tačiau kaip yra tais atvejais, kai rezultatas veda į titulinį puslapį?</p>
<p style="text-align:center;"><a href="https://www.dominykas.lt/attachments/2009/01/apkarpyti-google-rezultatai-vedantys-i-titulini.html" rel="attachment wp-att-75" title="Apkarpyti Google rezultatai, vedantys į titulinį"><img src="https://www.dominykas.lt/uploads/2009/01/rezultatai-titulinis.png" alt="Apkarpyti Google rezultatai, vedantys į titulinį"></a></p>
<p>Šie rezultatai nuo AdWords ar kitų reklaminių skydelių skiriasi tik keliais simbolis – adreso pabaigoje yra <dfn title="Kas nors atsimena lietuvišką 'Hackerių' vertimą?">įžambus brūkšnys</dfn>, na ir dėl vaizdo palikau puslapio dydį. Tačiau net palikus vien slash’ą “tikrumo” efektas yra įspūdingas!</p>
<h2>Kad būtų gerai</h2>
<p><a href="https://www.dominykas.lt/tag/url.html">Apie URL svarbą SEO</a> ir vartotojui jau esu rašęs kelis kartus. Belieka tik pasikartoti – <strong>raktinių žodžių (ne)buvimas daro įtaką paieškos variklių naudotojų elgsenai</strong>. Tam tikri išsivystę kanonai (egzistuojantys pakankamai ilgą laiko tarpą) nuteikia juos savitai elgsenai. Atrodytų kas gi čia tokio – vienas simbolis, bet <strong>vartotojo lūkesčiai, suformuoti pasąmonėje užstrigusių vaizdų, daro savo</strong>!</p>
<p>Donaldas Normanas sako, kad jeigu nepavyksta padaryti, kad daiktas būtų patogus naudoti (būna ir taip) – geriausia sukurti <dfn title="Kaip gražiai išversti cultural convention?">standartą, archetipą</dfn>, kuriuo būtų galima vadovautis susidūrus su nauja, bet panašia situacija.</p>
<p>Akivaizdu, kad Google tai padarė su adresų rodymų paieškoje – jeigu po domeino nėra “/” simbolio – rezultatas veda neaišku kur (tikėtina – į reklaminį bukletą) nurodomoje svetainėje. Tai galioja ir <a href="https://www.dominykas.lt/attachments/2009/01/google-isplestines-paieskos-rezultatai.html" rel="attachment wp-att-76" title="Google išplėstinės paieškos rezultatai">išplėstiniams rezultatams</a>. Kita vertus, <a href="http://search.live.com/results.aspx?q=news&amp;go=&amp;form=QBRE">Live Search</a> ir <a href="http://search.yahoo.com/search?p=news">Yahoo! Search</a> <del>nusprendė tai ignoruoti</del> nenusprendė tuo vadovautis – galbūt todėl aš jomis ir nesinaudoju, kad man ten viskas panašu į reklamą?</p>